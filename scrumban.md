Ketterä ohjelmistokehitys on vaihtoehtoinen menetelmä perinteisille kankeiksi ajatelluille menetelmille ja se korostaa ihmisten välistä kanssakäymistä, sisäistä ja ulkoista kommunikaatiota, nopeaa reagointia ja toimivien julkaisujen nopeaa tuottamista.

Tähän liittyy vahvasti ohjelmistotuotantomenetelmä nimeltä Scrum, joka kyseenalaista perinteisen vesiputousmallin, jossa vaatimukset ja määrittelyt on tehty ennen varsinaisen työn aloittamista. Scrum etenee iteratiivisesti, eli kiinteissä ajanjaksoissa, ja inkrementaalisesti eli työtä julkaistaan vähitellen iteraatioiden välissä. 

Kanban-tuotantomenetelmä periytyy Toyotan autotehtailla kehitettyyn menetelmään, jossa yritetään mukautuvasti ratkaisemaan yksittäinen ongelma prosessin noudattamisen sijaan. Kanbanissa visualisoidaan työn kulkua taululla olevien kanbaniksi kutsuttujen korttien avulla. Kortit liikkuvat taululla riippuen siitä missä työvaiheessa ne ovat.

Scrumban yhdistää Scrumin ja Kanbanin: molemmissa on päivittäisiä tapaamisia, ne yrittävät vähentää turhaa työtä, reagoivat nopeasti muutoksiin ja Lean-metodin mukaisesti pyrkivät Just-In-Time -valmistumiseen. Joitain eroja myös menetelmien välillä löytyy.
